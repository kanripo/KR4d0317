# -*- mode: mandoku-view; -*-
#+TITLE: 方是閒居士小稿
#+DATE: 2015-08-25 00:04:08.290507
#+PROPERTY: ID KR4d0317
#+PROPERTY: BASEEDITION WYG    
#+PROPERTY: JUAN 自記
<pb:KR4d0317_WYG_004-1a>¶
方是閒居士小稿自記¶
㳺季僊來山中相訪索予詩文不寘口辭拒不能為檢¶
尋舊唱和獨出一百首新作七十一首雜著二十七首¶
詞四十一首集成兩編以酧其雅志予語塵俗不足道¶
季僊先世文學彰彰在人口而季僊伯仲詞翰又皆稱¶
於朋儕今棄彼取此豈厭膏粱而思藜糗忘黄鐘而取¶
瓦缶者乎因書其後而歸之嘉定丁丑重陽後十日種¶
春子劉學箕習之父書於方是閒堂¶
